# -*- mode: mandoku-view; -*-
#+TITLE: 彭城集
#+DATE: 2015-08-24 23:51:38.519168
#+PROPERTY: ID KR4d0045
#+PROPERTY: BASEEDITION WYG    
#+PROPERTY: JUAN 提要
<pb:KR4d0045_WYG_000-1a>¶
欽定四庫全書　　　　　集部三¶
　彭城集　　　　　　　　别集類二(宋/)¶
　　提要¶
　　　　(臣/)等謹案彭城集四十巻宋劉攽撰攽字貢¶
　　　　父號公非與兄敞同登慶厯六年進士第官¶
　　　　至中書舍人事蹟具宋史本傳稱攽未冠通¶
　　　　五經博覽羣書沈作喆寓簡亦曰國朝六經¶
　　　　之學自賈文元倡之而原父兄弟為最髙司¶
<pb:KR4d0045_WYG_000-1b>¶
　　　　馬光修資治通鑑自辟所屬極天下之選而¶
　　　　任史記前後漢書者攽也其知兖亳二州以¶
　　　　不能奉行新法黜監衡州鹽倉哲宗初起知¶
　　　　襄州入為秘書少監錢勰草制極稱其詞藝¶
　　　　其後以直龍圖閣出知蔡州孫覺胡宗愈蘇¶
　　　　軾范百禄交薦之言攽博記能文章政事侔¶
　　　　古循吏身兼數器守道不回乃召拜中書舍¶
　　　　人蘇軾草制稱其能讀典墳邱索之書習知¶
<pb:KR4d0045_WYG_000-2a>¶
　　　　漢魏晉唐之故其歿也曽鞏祭文有曰彊學¶
　　　　博敏超絶一世肇自載籍孔墨百氏太史所¶
　　　　録俚聞野記延及荒外陰陽鬼神細大萬殊¶
　　　　一載以身下至律令老吏所疑故事舊章盈¶
　　　　廷不知有問于子歸如得師直貫傍穿水決¶
　　　　矢飛一時書林衆俊並馳滿堂賢豪視子麈¶
　　　　揮云云葢一時廷評士論莫不共推即朱子¶
　　　　於元祐諸人自洛黨以外多所不滿而語録¶
<pb:KR4d0045_WYG_000-2b>¶
　　　　云貢父文字工於摹倣學公羊儀禮亦復稱¶
　　　　之豈非攽學問博洽詞章奥雅有不可遏抑¶
　　　　者乎史載所著諸書有文集五十巻五代春¶
　　　　秋十五巻内傳國語二十巻經史新義七巻¶
　　　　東漢刋誤四巻詩話二巻漢官儀三巻芍藥¶
　　　　譜三巻今所存者自詩話以外惟東漢刋誤¶
　　　　散附北監本後漢書中未見孤行之本芍藥¶
　　　　譜亦僅而不亡文集則宋史藝文志文獻通¶
<pb:KR4d0045_WYG_000-3a>¶
　　　　考俱作六十巻明文淵閣書目有彭城集十¶
　　　　五冊不列巻數今所傳三劉文集僅有公非¶
　　　　集一巻凡詩四首文二十三篇葢掇拾於散¶
　　　　佚之餘多所闕漏即宋文鑑所選者且不盡¶
　　　　載其他可知至以劉顔之輔弼召對序誤屬¶
　　　　之攽舛繆尤屬顯然珠不足據今檢永樂大¶
　　　　典所載篇章尚富葢即據彭城集收入謹掇¶
　　　　拾排比釐為四十巻較之原書所少不過十¶
<pb:KR4d0045_WYG_000-3b>¶
　　　　之一二與新編其兄敞公是集鉅製鴻裁舊¶
　　　　觀幾復在北宋諸家中可謂超軼二孔而憑¶
　　　　陵兩宋者矣乾隆四十九年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
