# -*- mode: mandoku-view; -*-
#+TITLE: 彭城集
#+DATE: 2015-08-24 23:51:38.656403
#+PROPERTY: ID KR4d0045
#+PROPERTY: BASEEDITION WYG    
#+PROPERTY: JUAN 卷八
<pb:KR4d0045_WYG_008-1a>¶
欽定四庫全書¶
　彭城集巻八¶
　　　　　　　　　　　　　宋　劉攽　撰¶
　七言古詩¶
　　和楊十七傷蘓子美¶
蘓君在朝素機警氣排青雲力扛鼎鵷鴻遇風鄙巢栖¶
騏驥得塗嗤坎井千金置酒宴長夜錦繡照爛絲篁静¶
明珠盈車謗隨起白巾還家酒未醒翟公署門賓客改¶
<pb:KR4d0045_WYG_008-1b>¶
魏牟去闕江湖永濯纓漁父唱滄浪結廬陶令依人境¶
時浮扁舟就什一出從數騎非造請窮途詩語尤慨慷¶
暮年筆法加豪逞霜凋蘭蕙不待老一世驩悲竟俄頃¶
遺書猶缺茂陵求卜宅乍許要離並生平相望不相接¶
凛凛氣概吾能省川流既逝安可回駿骨雖買何由騁¶
知君金石嘗定交末路人琴俱不幸大招無復修門期¶
懐舊邈與山陽等¶
　　城東觀魚¶
<pb:KR4d0045_WYG_008-2a>¶
東城水深色如黛居人來過不知愛我浮扁舟轉城曲¶
蒼烟古樹寒相對忽如身在松江㳺況有漁子前操舟¶
霜天黯黯始下鴈雪浪杳杳頻驚鷗萬魚挂網同時急¶
赤鯉長大猶人立舊疑古潭有神物倐見金鱗却騰入¶
檝師獻功喜相顧岸傍驩聲仍坌集主人置酒樂未央¶
艇子行䏑輕相及吳酸縷鱠白玉盤四座相喻同加飡¶
人生萬事豈有難我能為公成此歡興極意移令我歎¶
落日藹藹沈雲端岸草露白天風寒¶
<pb:KR4d0045_WYG_008-2b>¶
　　觀魚¶
清濠環城四十里蒹葭蒼蒼天接水使君褰帷乘大舸¶
觀魚今從北闕起開門漁師百舟入大罟密&KR0699;雲霧集¶
小魚一舉以千數赤鯉強梁猶百十濁醪賞功傾瓦壺¶
公言錫爵爭讙呼餘人不及色沮喪數竒天幸相賢愚¶
濃雲吹雨寒蕭㪚置酒移船泊前岸暴殄天物古所矜¶
誰道於今為壯觀¶
　　送張太保知冀州(原注自羣/牧副使除)¶
<pb:KR4d0045_WYG_008-3a>¶
使君使敵前嵗中手為單于畫吉㓙敵人破膽不敢迕¶
即日歸報明光宮漢家牧師三十六水甘草豐馬數足¶
問誰虎臣司苑門極望離宮皆苜蓿長河東來横冀州¶
雄雄大府森戈矛紅旗照天軍令肅紫髯昂藏居上頭¶
將軍威名動殊俗天子今無北顧憂舊傳冀士多良馬嵗¶
看北客輸旃裘廟謀將新赤岸澤強鄰猶知博望侯使¶
君家聲仍世傳慷慨功名方壯年黄金如斗組丈二富¶
貴光華真謂賢¶
<pb:KR4d0045_WYG_008-3b>¶
　　送裴如晦知潤州¶
栁隂深碧黄鸝語川水平堤鷗鳥舞送君臨流眼暫明¶
愛此虚凉少塵土何况連檣一月行吳山楚水相逢迎¶
稻花吹雨香不絶蘆葉搖風聲正清北固樓臺似圖畫¶
廣陵欲渡聞潮生縹壺盈前京口酒紅旆相隨北府兵¶
少年投栗常為樂晩嵗甘棠空涕零望君鴻飛不可攀¶
白頭方出玉門關獨向天涯共明月猶應夢裹借千山¶
　　送章學士知湖州¶
<pb:KR4d0045_WYG_008-4a>¶
昔賢為親屈小官使君專城情更歡連山大湖水凝碧¶
高蓋駟馬車塗丹綵衣兒戯養顔色箬酒賔宴羅杯盤¶
吳興釣碣亦可羡悵望從事空南冠¶
　　陳和叔賀蘭溪所居近有信來言水竹事戯贈¶
北山移文那爾為淮陽招隱殊未歸流泉漲溪可厲渡¶
修竹飽雨添舊圍鳴禽作巢皆有託白雲抱石初無機¶
主人已知戰勝樂溪童未老情庻幾(原注小謝詩云方/同戰勝者去剪北)¶
(山/萊)¶
<pb:KR4d0045_WYG_008-4b>¶
　　柿紅¶
柿紅梨紫漫山熟冷雨蕭蕭落喬木東田收榖畝數斛¶
築塲歛積高如屋柴車斑斑黄犢健丁男肩赬兒指秃¶
烹豬漉酒樂社神急鼓悲笳㫁仍續田家此樂何所憂¶
閭里至老還相收道傍滯穗如山邱何䖏老翁寜有求¶
　　寄題岳陽酒務水樓¶
洞庭蒼蒼水拍天巴陵居人無斗泉天生地勢正如此¶
抱罋臂飲真堪憐架樓&KR1094;木出百尺剖竹接筒如筆直¶
<pb:KR4d0045_WYG_008-5a>¶
驚雷發地山鬼憂白波統霤湘君惜吾侯智與神鬼侔¶
古來能事皆悠悠㑹令太湖變春酒更使騷客忘離憂¶
　　關西行¶
關西居人多閉屋屋底老翁相向哭縣官禁錢錢益輕¶
百姓無錢食不足平時斗粟錢百數今者千錢人不顧¶
大家蕭條無十金小家流離半逵路憶初鑄錢為強國¶
盜賊無端皆得職邇來救弊因寛民盜賊自苦民逾貧¶
安得萬物皆為銅隂陽熾炭造化工鑄錢萬萬大似尺¶
<pb:KR4d0045_WYG_008-5b>¶
官定足用民家豐¶
　　移舟城東¶
厭聞九衢車馬喧汎州初出城東門隂虹吐雨水勢怒¶
河聲浩浩如雷奔棹工讙呼事拳㨗童稚變色愁驚魂¶
濟危經險正當爾安得拱黙為希言雖無清泠可澣滌¶
喜見黄濁來原原便風催㯭兩快意千里萬里何足論¶
　　㳺濟堤傅家園亭¶
濟水與河俱至海陶邱之北川原改由來天事不可料¶
<pb:KR4d0045_WYG_008-6a>¶
黄濁長存清晦在猶餘平堤十里長逶迤東注如高岡¶
水泉味甘土脉膩固知餘潤宜羣芳君家園籞臨濟堤¶
荆扉茅屋隨高低當軒古木密如蓋無數雜花行有蹊¶
谷虚遙聞樵斧應晝静便有幽禽啼穿栽卜築事未巳¶
上為層臺深鑿溪東鄰可買莫惜費臈月課(原注/平聲)種當¶
令齊栁綠正如陶令宅桃紅應似晉人迷城中老守厭¶
窘束行樂得至城東西此家園亭可屢往薄酒自足充¶
提携¶
<pb:KR4d0045_WYG_008-6b>¶
　　和楊彦文嵩山詩¶
楊侯作邑山水中縣南百里維青嵩官閒身老詩筆健¶
樂與邱壑研豪雄是時新凉背炎夏草木秀麗全天功¶
重青疊碧百萬狀有如耋老携兒童懸泉落崖㵼萬丈¶
震雷發地聲隆隆隂風巖洞忽悽愴寒生六月如凝冬¶
祠官祀典有常秩掃除給復何其恭孕靈産異逺不極¶
面周負鄭人殊風生雲觸石始膚寸倐忽澍雨成冥濛¶
羣山相望不足算禮若小國來朝宗幽人羽客此獨往¶
<pb:KR4d0045_WYG_008-7a>¶
深䖏時與神仙通念君吏職有章綬池鴻籠鶴思長空¶
暫留靈境寄心賞仰止萬古希遐蹤梯高逕側目力短¶
渉厯庳下非穹崇山中居人亦富逸翠竹寒松名素封¶
願言携家事卜築採薇飲水欣長終巖田種芝地高下¶
茅屋遡水溪西東君能挂冠共此約何必綺季東園公¶
　　送徐君章¶
每秋送客常羡人今秋送君尤惜别白髮相知無幾何¶
明日扁舟成楚越忘形誰復到爾汝末路轉憂欺老拙¶
<pb:KR4d0045_WYG_008-7b>¶
西風落葉密如雨信宿長淮見清月紫蟹出籪加二螯¶
白魚掛網色勝雪人生功名何由致適意勿羞徒餔啜¶
何時亦得東南征赤脚吳溪嘲釣碣¶
　　送楊康公知安豐縣¶
楊郎作文殊勇為辯如濤波㨗刺蜚相逢喜吾故人子¶
門風宛存令我悲艾蘭驅車最先入百箭穿楊誰可及¶
擢第勝人十改官作官不辭萬家邑勸耕課桑力有餘¶
吏事不受崇空虚後生才資動出衆何至苦心城旦書¶
<pb:KR4d0045_WYG_008-8a>¶
清泉百里環芍陂楚人千年長不饑叔敖子孫負薪苦¶
念為亷吏何可為忽憶雲臺故侯司空公五郡士馬河¶
西東功名亦有際㑹數退讓自是雄雋風誰謂鄙夫老¶
昏忘屈指古事猶初終作詩冩此豈有意正若指㸃山¶
水書魚蟲¶
　　天馬行¶
漢家天馬來宛西天子愛之藏貳師甘泉貴人寵第一昆¶
弟封侯真謂宜軍書挿羽廟選將一朝百萬皆熊羆大¶
<pb:KR4d0045_WYG_008-8b>¶
射盧山亦快意死人亂麻非所悲論功廟堂誰與敵外¶
廐皆是麒麟兒白茅金印結紫綬老將流落多瑕疵天¶
生富貴實有命寜復憶君貧賤時勢高累愚計慮逺大¶
志落落嗟徒為渭橋祖道一語泄身釁邊鼓家流離¶
　　和梅聖俞食鱠歌¶
黄河赤鯉非龍材欲化不化煩風雷隨波浮沉偷自得¶
網羅失身成暴腮火鬐錦鬛鱗雪霜紅眼照耀珠夜光¶
若無鯤鮞與蝦蚌安見品格非尋常主人愛客不計錢¶
<pb:KR4d0045_WYG_008-9a>¶
少婦縷鱠情可憐蜀薑吳橘正相益炊菰絮羔還慊然¶
燕人寸腴不足貴專諸全䏑非珍味屬饜黙懷一飰報¶
欲令主人千萬嵗白玉換米桂作薪主人家居長不貧¶
賣魚一值任公子厭鱠與遍長安人¶
　　兗州古檜¶
兗州宅西有古檜十尋度髙百圍大生理成全不增長半¶
枯半榮常常在游人相與疑汝年檜不能言聊臆宣百¶
番桃李香撲地一輩蒲桞長參天束薪尋斧不旋踵種¶
<pb:KR4d0045_WYG_008-9b>¶
子著花還比肩老身寂寞無顔色猶有黄鵠來枝側¶
　　早行¶
東方未明天紫色凉風吹空聲惻惻船人起語鳥奮翼¶
蒹葭茫茫江水白石潭轉旋蛟龍窟巖壁冥䝉虎豹迹¶
生存古木数十圍老死懸藤百餘尺民生有為俱事役¶
豈獨覊人不遑息商歌濁酒聊慰懷君不見仲尼旅人¶
常接淅¶
　　夜携賈十五過巨源作¶
<pb:KR4d0045_WYG_008-10a>¶
鄙夫開年便四十白髮埀頥眼眵澁不甘老態日見侵¶
自計多憂諸病集待詔侏儒飽欲死囊空有時都絶粒¶
丈夫立氣須激昻豈能中夜牛衣泣朱門貴人那易見¶
後生美仕尤難挹敝裘敗屨欲安往蹭蹬通衢還獨立¶
賈侯游從久不厭孫君風誼今相入由來大瓠矜濩落¶
尚喜靈珀勤收拾暮通水火並鄰居巷無牛羊時屢及¶
汎愛己許金石堅覺我衰遲情汲汲清霜著屋萬瓦明¶
白月當空北風急排門上堂童孺讙青燈照書簡編緝¶
<pb:KR4d0045_WYG_008-10b>¶
縱談自爾外形骸虚舟不值呼張翕赤桐燒酒傾玉杯¶
念君屢空此遄給葡萄紫熟梨甘津寒葅盈盤更啜汁¶
酒腸雖狹底能足邂逅歡娛論串習百牢九鼎亦盡空¶
金帶玉符誰等級三更還家燈火㫁浩氣凝虚榮都邑¶
斗杓落北草木死層氷凝水魚龍蟄何時春雷起霖雨¶
宿雲温媚天衢濕¶
　　次韻裴庫部二月二日逰傅園¶
二月二日春意動東風生物來無垠苦憐清濟不如古¶
<pb:KR4d0045_WYG_008-11a>¶
却愛小園方及辰谷鳥出聲已脱俗林花一枝疑占新¶
銀壺擔酒馬䭾妓莫辜乘興寜傷頻¶
　　桃源¶
武陵溪深山合㳫巖谷掩映秦人家仙俗迷塗不可到¶
春風流水空桃花山中道人多百嵗翠髮蕭條神骨異¶
漁舟往往傍林麓相逢亦問人間世¶
　　黄金¶
黄金能成不願鑄封侯可得差有求小來一意今白首¶
<pb:KR4d0045_WYG_008-11b>¶
世事萬變都無謀詩書已廢徒博奕交友益落空沈浮¶
江湖漁釣足自給拂衣歸去營扁舟¶
　　瑞荷¶
西濠本連金水河天潢之下分餘波波深水静生物秀¶
十歩百歩皆圓荷五月浮舟人不見瑞荷亭亭尤可羨¶
連二雕成白玉盤合歡裁作青油扇浣紗女子紅蓮房¶
背面照鏡勻鮮粧斜陽弄影並高葢下有戢翼䨇鴛鴦¶
人情貴少瑞云羙亦自天和獨鍾此周王嘉禾獻同穎¶
<pb:KR4d0045_WYG_008-12a>¶
漢皇竒木誇連理君不見今年大田所收十萬倉上客¶
為子歌吉祥¶
　　鑿井¶
旱天雨少官鑿井鑿深源長水泉冷塗人無復觸熱憂¶
居人况有操瓢幸前王扇暍力已勞後王舞雩功不省¶
此功一成千萬年却願炎日長當天¶
　　次韻和羅著作風琴詩送畢長官¶
君不見長風翏翏起山林大木怒㗁喧萬竅是為天籟¶
<pb:KR4d0045_WYG_008-12b>¶
來無方中有知音全衆妙洛陽琴工誇死桐齊魯諸儒¶
頌清廟刻商變羽不得騁擊手高張空改調豈如風琴¶
得自然但令雕虎長清嘯鏗鏘闡緩連晝夜已㫁復續¶
誰能料不論九奏金石諧那辨五絃宫徴少世間俚耳¶
何足聽幸有楊荂嗑然笑高堂置酒月如霜金盤照筵¶
紅爉燒淵明子賤皆有琴兩君叵惜清樽醮¶
　　保州亂¶
緣邊戍兵精絶倫腹飽官粟思食人健兒睚眦殺刺史¶
<pb:KR4d0045_WYG_008-13a>¶
可憐百口同埃塵燕雲蒼蒼日色紫帳前血流守尉死¶
亂兵相讙肯畏天保州去邊無百里¶
　　耳病¶
風林幾處颼颼葉石磵無時浩浩泉正欲登山驚雨過¶
未經烹鼎怪湯煎病身老態何由避耳疾行當耳順年¶
　　竹間亭作¶
溪東雜花亂如谷溪西老樹交篁竹横槎波水纔一葦¶
繚逕出林凡幾曲半旬霖雨泉脉動四岸春風栁芽綠¶
<pb:KR4d0045_WYG_008-13b>¶
眼前景物向人好心事幽憂傷局促¶
　　城南行¶
八月江湖秋水高大堤夜坼聲嘈嘈前村農家失幾户¶
近郭扁舟屯百艘蛟龍蜿蜒水禽白渡頭老翁須雇直¶
城南百姓多為魚買魚欲烹輒悽惻¶
　　鄧聖求往為武昌令刻石元次山窪尊及蘓子瞻¶
　　謫官黄州遊武昌見前刻後同在翰林因有詩示¶
　　余余為次韻和之¶
<pb:KR4d0045_WYG_008-14a>¶
側江小屋香酒醅出林繚逕藂花栽溪風暫過響修竹¶
嶺雪未盡兼寒梅往遊武昌值佳境白雲漫漫縈崔嵬¶
孫家舊事頗可見樊山杳靄臨釣臺赤壁樓船不餘燼¶
屬車豹尾空塵埃埋名腐骨彼誰子正見邱墟黄土堆¶
三分割據亦徒話今人尚為羞缾罍謝公伏令首佳句¶
遊衍相與期江隅次山孟宰繼有作窪尊取飲摩蒼苔¶
兩公雄才又超拔明珠照人眸瞼開騰龍始知爪牙壯¶
掣鷹無復毛羽摧腰金佩魚見官秩不似遷客談象雷¶
<pb:KR4d0045_WYG_008-14b>¶
朝廷一入不得出邱壑何事煩公來南人歌聲易慷慨¶
公詩感激成歎哀¶
　　蔡河漁叟¶
河氷始消春沮洳老翁求魚日來去川流容船網罟䌓¶
上流下流密如霧跳蝦潛斗不自惜時復鯤鮞聊可識¶
吁嗟勞心能幾何信道相看猶羡他¶
　　高樓¶
青樓高高危九衢朱欄畫栱相傾扶佳人當軒玉不如¶
<pb:KR4d0045_WYG_008-15a>¶
紅簾翠幕深沉居危絃促柱鳴笙竽哀音感耳心意舒¶
浮雲不行飛鳥徐㳺人駐車馬踟蹰嘉肴桂酒白玉壺¶
浩唱爛醉何所居樂極哀多盈必虚世故萬變誰能圖¶
飛鳶墮鼠殘諸虞里閭豪傑何時無茂陵老儒空歎息¶
曲突徙薪纔賜帛¶
　　古詩詠歐陽永叔家白兔¶
飛若白鷺衆不足珍走若白馬近而易馴古來希世絶¶
逺始為寳白玉之白無緇磷乃知白兔與玉比道與之¶
<pb:KR4d0045_WYG_008-15b>¶
貎天與神瑩然月魄照霜雪紅眼顧眄珠璘㻞山農提¶
擕越千里主人得之誇衆賓網羅脱死鷹犬避一以潔¶
素能超羣清江愴神龜大野傷麒麟刳腸折足不免患¶
智若三穴方全身主人好竒意不倦有來往往䝉金銀¶
老翁守株更有待勿使珍物遺今晨¶
　　始凉夜坐¶
八月秋風高凉風動天地漸疑晝短少閒暇況復宵長¶
減眠睡空林露下物色清閒堂明燈門不扃四隅寂寞¶
<pb:KR4d0045_WYG_008-16a>¶
羣動息我與蟋蟀皆宵征¶
　　劉五草蟲扇子¶
吾宗白團扇畫作草蟲樣天時變炎凉棄置幾惆悵網¶
蟲蒼蒼顔色晦畫工筆法依然在剪裁帖綴復生光白¶
月團團仍可愛蒼蠅輕巧蝴蝶狂怒螳斮斧誰能當老¶
蠶作繭意自了露蟬孤嘒殊清凉其餘百品隨變化天¶
機所動俱閒暇座人咨嗟用筆精不知猶是今人畫畫¶
工侯生今白頭有時看畫還涙流壯年名聲却自惜老¶
<pb:KR4d0045_WYG_008-16b>¶
去心神無處求始知能事湏當年盛時一過殊可憐即¶
今拙工各自喜豈知此家先日前落筆輒得千萬錢¶
　　題歐公㕔前兩鶴¶
明公真愛鶴相鶴選仙骨遂令千金姿為君軒墀物啄¶
腥豈復辭雞羣鎩翼欲比鳧鷖馴聆音發舞似矜客避¶
寒孤警將依人吾聞芝田逸翮不如此世上悠悠誰識¶
真¶
　　苦熱¶
<pb:KR4d0045_WYG_008-17a>¶
南方炎徳非尋常六月高下俱探湯羲和未息不可避¶
寒門安在徒相望苦憐萬物暍且死反顧一身困在牀¶
願呼快雨洗六合徑馭微風周八荒¶
　　和永叔春雪¶
陬筒吹灰變冥朔生氣萌泉天不覺凝隂忽升氣横厲¶
重雲大同勢綿邈通衢漫漫走流沙近甸稍稍堆喬岳¶
焚爐姹女姿飛揚匝野神姦誰彫琢刀圭不惜透墻隙¶
㨗業俄然垂屋角户斜尺劎未及收窓缺連環如可握¶
<pb:KR4d0045_WYG_008-17b>¶
鮮粧宫女喜深印紅手庠童鬭堅搦暝雞誤曉屢咿咿¶
飢雀衝人猶啄啄雖憐林篁有摧折却喜隴苖就優渥¶
貧廬敗褐憎破牖富屋珍裘轉深幄使君高義仍汎愛¶
頴士多文方力學獵師得雋鮮棄薧厨釀薦甘清間濁¶
氣隨陽春破凝烈巧奪鈞工畏名貌吾知郢人不復歌¶
古聲比今為拙朴¶
　　次韻和裴庫部喜雪歌¶
四時平分氣升降當冬宜藏反宣暢𤣥冥羸孱失其職¶
<pb:KR4d0045_WYG_008-18a>¶
驟弛威權避威仰由來萬事可盡料一夕同雲迷下上¶
始疑羣靈乆猜阻勿爾覺悟驩相訪周宣啇湯號明主¶
圭璧垂盡虚卣鬯豈如聖神備參兩精意潛發天垂貺¶
朔風蕭條嚴莫犯四野皜白光彌望乾施無方意必均¶
隂殺夸多力尤壯松篁得意忍枯槁鷹隼乘時戾寛曠¶
層樓眺遠復褰簾密室就煖仍施幛舞投墻隙到中堂¶
響拂紙疏喧北向樵林無聲自斤斧野渡爭趨急船舫¶
富觴屢舉極嚾呼貧屨踐行赧嘲讓誰令小邑盡華屋¶
<pb:KR4d0045_WYG_008-18b>¶
不覺南山失青嶂月臨静夜絶氛埃濤起風江冞蕩漾¶
豫期晴和當勸耕徑入園林稍挾杖宿酲未觧雞三號¶
照梁輝煥晨光亮裴侯清通思豪絶郢曲不比巴人唱¶
老均茵憑游益歡閒藉杯酒神俱王明年三農飽牟麥¶
病民自可逃無狀¶
　　地震戱王深父(原注俗云地/震鼇魚動)¶
員方肇開坼積塊成坤輿漂浮大波不自止幸有萬里¶
之鼇魚抃首戴炎州尾直崑崙墟億載不墜䧟始知力¶
<pb:KR4d0045_WYG_008-19a>¶
有餘揚鬐播四岳鼓鬛搖五湖豈知古今士竟以地震¶
書自是世俗聞見拘潢汙蛙黽相隨居我從龍伯借鈎¶
餌釣鼇惟子知非誣¶
　　戱作賣雪人歌¶
北風沍寒紅日短火爐燃薪不知暖南山闌干雪塞滿¶
連玉疊瓊何足算時移事異不可言眼看星火埀南天¶
道傍暍死常比肩市兒相與贏金錢徹功有時難乆全¶
物生豈有金石堅煎湯沸騰在眼前可得意氣長矜權¶
<pb:KR4d0045_WYG_008-19b>¶
　　刁景純得假還丹陽¶
晨霜落川水行子自相趣帝城桂為薪斗米勝白玉丈¶
人乘老猶愛書十年厭直承明廬漢廷三最得予告此¶
行亦是思鱸魚沙頭打鼓朝發船捩柂已見江湖天落¶
帆京口望北固此溪此山如宛然壯年封侯豈不好金¶
朱秪令夸者道聞公東岡長萬杉采芝何似商山老¶
　　櫻桃¶
中庭兩櫻桃枝葉密相對蟠根不十年不能開花如繡¶
<pb:KR4d0045_WYG_008-20a>¶
蓋前人費力後人賞曩日春風今日在世間萬事或如¶
此富貴功名豈無待共知韶光過眼疾霞紅雪白不足¶
賴繁華及時數快飲鳥㪚蜂飛無所悔¶
　　上書行¶
仕不至二千石賈不至五百萬此事夸者憂而非志者¶
歎君不見下邳少年授書起幄中運籌制千里功成不¶
受二萬户拂衣歸從赤松子君不見計倪半策誅強呉¶
鴟夷扁舟浮五湖三致千金不自擅至今籍籍宗陶朱¶
<pb:KR4d0045_WYG_008-20b>¶
大賢富貴不為巳心事邈與常人殊逢時致身如反手¶
雲蒸龍變無時無君勿愛上書獻賦稱賢豪刺繡倚市¶
相矜高丈夫昔曾笑徒勞商賈旦旦爭錐刀¶
　　題合肥縣效裕堂詩(并序/)¶
　　　江侯既成縣堂以詩及序遺予而請名焉予曰¶
　　　夫十人之聚其曲直不可勝聽也數口之家生¶
　　　生之具蓋益廣且備矣況以大縣百里占籍數¶
　　　萬民之所以望於上吏之所以求于下不太多事哉又¶
<pb:KR4d0045_WYG_008-21a>¶
　　　况風俗之好訟賦役之無常乎及至乎事修而¶
　　　身佚此固能吏之成效也周書曰乃其裕民孟¶
　　　子曰綽綽有餘裕吾故名江侯之堂曰效裕言¶
　　　侯之才既能以裕民又身獲其餘裕而效於此¶
　　　堂也肥之人皆以為知言予因復為七言以報¶
　　　江侯¶
九月霜降公堂成江侯寄詩求所名定名揣稱事不易¶
以予樸直言必誠百詞號呶片語決十役漫汗一教行¶
<pb:KR4d0045_WYG_008-21b>¶
令乎於此有餘裕堂以效實非無形庭羅芳草寒轉碧¶
池有魚鳥閒不驚左經右律給嘯咏雨軒風檻含秋聲¶
今我不樂嵗云暮蟋蟀在堂鴻鴈鳴主人愛客豈有極¶
助爾美酒長河傾¶
　　傷孫曼叔尚書¶
金聲擲賦惟興公西河智略稱㑹宗曳裾置醴初奮發¶
聽履題劒方從容上倚壺遂以為相衆恨王駿不得封¶
韞吾良臣九京地此意自惜悲重重¶
<pb:KR4d0045_WYG_008-22a>¶
　　茂陵徐生歌¶
茂陵徐生老且迂一心區區長信書拜章北闕三待報¶
意欲霍氏安無虞那知世主心不同積惡未極難為功¶
徙薪曲突事不爾壯侯幾人能受封高岸為谷邱淵移¶
魯酒之薄邯鄲為人生決已各以時舊意望君君不思¶
　　幽谷泉¶
幼卿初鑿琅琊溪憶當大歴六年時歐陽今疏幽谷泉¶
復在慶厯之六年兩公相望幾百載中間㳺客常比肩¶
<pb:KR4d0045_WYG_008-22b>¶
山神愛惜第一境邂逅知者方流傳乃知勝事未有盡¶
可憐歳月猶依然穿雲斸苔色澄澈寳鏡霜刄光蜎蜒¶
巖前濫觴如可鑒山下積石還成川如公好事誠難得¶
推公此心人莫識且如泉源在汚泥誰道汲引非人力¶
作詩刻石歌泉池欲問何似陽氷題¶
　　熙州行¶
自敵請盟供貢職闗西二紀剽兵革敵人歳來受金帛¶
地雖國本常不惜帝家將軍勇無敵謀如轉圜心匪席¶
<pb:KR4d0045_WYG_008-23a>¶
精神動天天不隔鑿空借籌皆碩盡賈生屬國試五餌¶
買臣朔方發十䇿偏師倐然畫西海一月三捷猶餘力¶
百蠻解辮慕冠帶五郡掃地開城壁葱嶺陂陁蒲類深¶
回笑秦并與禹績尚書論功易等差御史行封自明白¶
武功貤爵十萬金徹侯印組丈二尺奮行過望理自爾¶
少從進熟來無極憶昔漢武開西城天下騷然苦征役¶
哀痛輪臺置肥美割棄造陽損斗僻豈知洮河宜種稻¶
此去凉州皆白麥女桑被野水泉丼吳兒力耕秦婦織¶
<pb:KR4d0045_WYG_008-23b>¶
行子雖為萬里程居人坐盈九年食熙州歡娛軍事息¶
天王聖明丞相直¶
　¶
　¶
　¶
　¶
　¶
　彭城集巻八¶
