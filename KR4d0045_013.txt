# -*- mode: mandoku-view; -*-
#+TITLE: 彭城集
#+DATE: 2015-08-24 23:51:38.742988
#+PROPERTY: ID KR4d0045
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0045_WYG_013-1a>¶
欽定四庫全書¶
　彭城集巻十三¶
　　　　　　　　　　　　　宋　劉攽　撰¶
　七言律詩¶
　　次韻和梁郎中詠太一碑(原註御篆額呂舍/人撰文孫宻學書)¶
翠琰盤螭近王題芝書光彩賁雄辭方從薄忌真如在¶
事絶鴻都豈易窺㓜婦色絲輝錦組銀鈎金錯照琉璃¶
暮年無望青藜燭時就祠官效祝釐¶
<pb:KR4d0045_WYG_013-1b>¶
　　次韻和郭固太保留别長句¶
關西兵馬盛車鄰君向呉門望緹羣聚米山川都掌内¶
折膠天氣及秋分大將軍令窮青海三受降城起拂雲¶
壯士不甘文學老應須一劔取功勲¶
　　年三十三¶
年光過眼日復日世事無成三十三尚子幾時當畢嫁¶
倉公殊恨不生男老知尚白書無益貧作歸田計不堪¶
傅劔由來笑逢掖簿書何必減清談¶
<pb:KR4d0045_WYG_013-2a>¶
　　晨起汴上口占寄韓玉汝¶
戍皷鄰雞催啟關繁星未墜重愁顔雲含雪意朝寒外¶
河帯氷光曙色間去逺不堪登灞涘言歸時復念東山¶
梁臺客在文章盛修竹何當復共攀¶
　　謝霍丘静樂亭¶
河陽種花春已滋彭澤釀酒醉無期宣城家聲故未泯¶
單父絃歌方爾為㑹知丘壑潛高興新作池塘出夢思¶
多慙嵇呂相思意空寄羊何共和詩¶
<pb:KR4d0045_WYG_013-2b>¶
　　海陵¶
楚江葭葦帯青楓小市魚鹽一水通度日冥茫吹凍雨¶
欲晴撩亂起凉風秋花舞蝶蒼烟裏古木啼鴉返照中¶
扶杖堦除搔白首可憐卑濕負衰翁¶
　　寄陳和叔内翰¶
六十衰遲秖自寛讀書無味細書難一麾已愧腰銀印¶
百選何由及治官潮過石城如雪白山從鍾嶺似虬蟠¶
元龍豪氣踰堅壯投牽能同客醉歡¶
<pb:KR4d0045_WYG_013-3a>¶
　　寄楊元素内翰¶
四世清名悉上公㸔君羽翮勢陵空戲成爐鼎誇方士¶
妙奪蓍龜執鬼中家有秦聲居自樂書非尚白智無窮¶
華光講罷承明直墨客無煩賦射熊¶
　　同諸公晚游開寳寺福聖院¶
㣲雨吹凉晚更清老人牽强逐君行縱談灰燼疑燒刦¶
指顧樓臺似化城盤屈庭槐為狡獪扶持山薜喜縱横¶
偷閒光景易侵夜十二街頭坊鼓鳴¶
<pb:KR4d0045_WYG_013-3b>¶
　　奉詔再任諸掾曹有詩因次其韻(案題再任下/疑有脱字)¶
天下英雄將相才自銘重石畫雲臺老夫不薄淮陽守¶
明詔幸緣黄霸來豈有豹文容霧隱更慙鵬翼待風培¶
諸卿相與望此府詩筆縱横武庫開¶
　　感事¶
誤以雄名薦九重天書待詔未央宫白衣不召崔亭伯¶
賦筆猶殘亡是公魂驚晩出芙蓉輦淚墮春生楊柳風¶
衰鬢邇來元自白可堪回首望遺弓¶
<pb:KR4d0045_WYG_013-4a>¶
　　建業華藏院此君亭(原註王介甫先有此/君亭詩予因繼後)¶
何可幽棲無此君層軒高下絶&KR0349;塵金聲玉色三千士¶
雪㦸虵矛丈六身定有霜飈驚長夏兼疑寒谷近比鄰¶
阿戎風味真難得好事由來我輩人¶
　　答張屯田朝退過閣下諸公¶
紫宸歸路接銀臺複閣重門相望開浮俗共譏惟寂寞¶
高賢獨肯少裴回照人珠玉驚塵骨落筆塤箎寫逸才¶
白日自嫌天上樂不應滄海隔蓬萊¶
<pb:KR4d0045_WYG_013-4b>¶
　　衰羸¶
衰羸因底病相和留滯俄然去日多却是天憐令夀考¶
任從人㑹作風波寛心總與歡欣受述意無妨慷慨歌¶
更有南華書數紙鵬聲蝸角奈渠何¶
　　途次馬上晨起寄章運判¶
去年候客燕趙魏今嵗述職青兖徐無窮道路不相捨¶
將老光隂仍暗除官燭鄰雞常曉色林花巢燕總春餘¶
未知前古才士意為底願乗萬乘車¶
<pb:KR4d0045_WYG_013-5a>¶
　　傷梅聖俞直講都官¶
論兵自負縱横畧獻賦端從遲暮年筐篋成書莫知數¶
田園生計獨無錢郎官列宿為時貴博士三科不待遷¶
已向九原悲蔓草尚疑呉市有神仙¶
　　送劉長官桂府掌機宜¶
桂林風物舊宜人雪片梅花五嶺春心喜大江流瘴霧¶
眼㸔南極異星辰軍中羽檄時無警徼外明珠日獻珍¶
酒量問君能幾許越猿蠻鳥易傷神¶
<pb:KR4d0045_WYG_013-5b>¶
　　雨後向景亭¶
春泥軟熟歩成黏水外風光一頓添境為偶來生喜色¶
情緣久住失憎嫌黄鸝慣習沙鷗野古木麄疎徑草纖¶
更向樽中得真趣天然柔旨不因甜¶
　　酬送呉潛朝奉¶
衰翁同嵗喜相収同病同心同白頭委吏除官俱逆旅¶
瘴烟香草等荒州六千里外抛機畧二十年來謹校讎¶
工拙是非無㑹處下陂紅日若為留¶
<pb:KR4d0045_WYG_013-6a>¶
　　酬送羅朝奉¶
二年流竄逐卑棲歸奉蓬丘顔向低病到鈞天都是夢¶
老如濛汜已平西雨轓更沗魚符寵䨇鬢誰憐鶴髪齊¶
相愧清詩無以報回將燕石塞縣黎¶
老去光隂若電驚此身已復愧扶行歸田悔不如元亮¶
畢娶猶能似尚平曩嵗薦賢終未效太音從古竟希聲¶
最憐閭里人相語北部威名動帝城¶
　　冬至登樓¶
<pb:KR4d0045_WYG_013-6b>¶
澤國風光早早催陽生已復似春回不妨野史書雲物¶
㑹伴南公進壽杯塵世光隂俱短日客心冥漠過潛灰¶
此心未厭隆中卧亦任東風起蟄雷¶
　　送高士敦成都鈐轄¶
使君出守腰銅虎東第歸來上濯龍四姓禮容均馬鄧¶
三刀形勝夢巴賨軍中樂事隨談笑徼外威聲待指縱¶
壯嵗勲名當自致舅家恩澤不成封¶
　　留别蘇安上¶
<pb:KR4d0045_WYG_013-7a>¶
高閤横霄梧十尋回廊曲檻晝隂隂期年不就長楊賦¶
晩嵗空為梁甫吟童稚相親俱白髪風波失所更情深¶
滄溟極目雲濤壯相見胸中快病襟¶
　　與顧子惇同為秘書少監今年余以病求守汝南¶
　　子惇亦除河東漕作詩紀事亦用送别¶
蓬萊閣下枕書眠一日除官不後先并土山河多馬地¶
汝南秔稻濯龍淵壯心自喜談兵䇿暮齒長慙守乘田¶
别後天中相望處參旗横注太行邊¶
<pb:KR4d0045_WYG_013-7b>¶
　　郡樓望雪¶
遶郭蒼山高復重東風朔雪曙雲濃層樓已出紅塵境¶
到客寧知羣玉峰萬樹羽儀翔白鷺四原鱗甲動真龍¶
玉尊清酒留終夕更㸔山明霽後松¶
　　和通判裴庫部城樓雪後¶
數刻又移半日閒倚樓朝雪正怡顔委蛇原色蒼龍甲¶
宛轉城隂玉帯環曾是茵憑偕出處聊於木鴈得中間¶
傷春一振曹風陋不羡淮南大小山¶
<pb:KR4d0045_WYG_013-8a>¶
　　復雪¶
九江舊瘴冬無雪三峽悲風近有氷山岳出雲寒處處¶
樓臺倚玉照層層不憂鴻鴈飛無力直畏蛟龍病莫興¶
凍酒一杯還自勸夜窓飄灑讀書燈¶
　　次韻宋職方雪¶
梵天銀界談非想仙府瑤臺恨隔塵何事同雲移絶境¶
不知高讌即良因林芳散漫裝珠蘂粉面光輝照玉人¶
别舉一樽邀老伴迎春送臘秖三旬¶
<pb:KR4d0045_WYG_013-8b>¶
　　次韻裴庫部雪二首¶
小雨駐雲風借威回眸千里玉山輝塗人竟比麻衣色¶
野老時驚白鴈飛梁苑正應延上客齊宫遙想闢重闈¶
誰云自鄶無譏者一曲陽春可見㣲¶
似薄凝霜不振威端凌愛日奪光輝變成鹽浦風沙亂¶
巻起濤江海上飛西望屯雲瞻魏闕正思鳴佩賀端闈¶
孤城牢落無來客坐待山明見翠㣲¶
　　太一宫奉安後得雪¶
<pb:KR4d0045_WYG_013-9a>¶
八通除道接層霄五日同雲映泬寥靈貺那從天馬下¶
積隂疑有海神朝潤生塵陌無窮逺甘入原田不待消¶
陋巷苦寒方晝卧静無人迹到瓊瑤¶
　　雪中呈通判庫部宋職方¶
冬雪并今早兩回無風韻膩白皚皚麥根得潤萌芽綠¶
瘴氣逢寒霧露開官為勸農知我喜心緣愛客望君來¶
城頭甚有登臨境羣玉排峯銀作臺¶
　　錢穆甫楊康功使高麗還為中書舍人書此為寄¶
<pb:KR4d0045_WYG_013-9b>¶
天子邊人二使星滄波一笑已揚舲大明照海陽烏近¶
黒霧迎潮水怪腥北貊左肩輸䇿略西垣右掖付儀刑¶
授詩三百成專對更㸔黄麻似六經¶
　　酬狄奉議¶
病臥湘濱面嶽山每聽鳴鶴憶蘇仙三苗地闊横千里¶
五嶺泉分㑹一川門有雀羅甘棄置人今舞袖足廻旋¶
梁公孫子丹青似傾蓋歡然秀句傳¶
　　酬張伯常朝議¶
<pb:KR4d0045_WYG_013-10a>¶
郢人蘭雪有餘風盡在君家七字中白髪塵纓深念我¶
青郊藜杖不如公鄉心正想千年鶴老計終湏一畝宫¶
不諱求田幷問舍景山何必晚為通¶
　　酬黄朝議¶
自無籌略預材難非有文華聚筆端渉厯羊腸迷坦坦¶
穿聨魚目愧珊珊嶽猿聽久堪頭白林實嘗來厭齒酸¶
葵藿傾心由物性日邊依約見長安¶
蘧公四十九年非萬事當湏向老知材者不如愚者樂¶
<pb:KR4d0045_WYG_013-10b>¶
前人多作後人資羡君黄髪初傾蓋矜我迷津數贈詩¶
聽話朱陵仙府事慨然清嘯一伸眉¶
　　酬魏朝議¶
鸎谷相從列俊英四朝容許濫虛名忍將百老言存没¶
乍喜三人詠合幷春入芳菲皆意思酒隨衰朽即心情¶
新詩不怪煩先唱猶向君前畏後生¶
　　贈黄朝議¶
黄公八十健精神逺近推為五福身樽酒不曾輕賤士¶
<pb:KR4d0045_WYG_013-11a>¶
爐丹時復遇幽人晩夸鄉里拖金紫早見兒孫列搢紳¶
一事世儒難學處弟兄歸老樂相親¶
　　次韻和孔朝議¶
自愧專城無到客今晨錫晏喜君同詩言泮水始可與¶
酒勝邯鄲長不空但有葵心傾日下待㸔雲瑞起封中¶
高車清興底易盡怪似林間束緼翁¶
　　和張給事喜雨¶
勿驚四野連宵雨盡是諸山觸石雲雷響透空如欲墜¶
<pb:KR4d0045_WYG_013-11b>¶
電光劃暗總成紋祝官陳信無虛語梵宇凝香不斷薫¶
帝力由來人莫識始知延譽屬夫君¶
　　次韻韓康公¶
行馬門闌與古同客車連軫響隆隆定知醉飽能容士¶
常信康寧盡屬公剽得新聲夸耳性傳將佳句愈頭風¶
文人桃李多無數珠玉旁邊愧此翁¶
　　次韻韓康公二首¶
疊石疏篁淺藥苗淡雲清雨意寥寥酇侯僻地規摹别¶
<pb:KR4d0045_WYG_013-12a>¶
荀令西濠歩武遙繞砌芝蘭歡内集滿蹊桃李慰佳招¶
原情獨恨飛鴻逺悵望三秋詠采蕭¶
清汝泱泱紫邏深緑車紅旆付重臨聖朝不逆原鴒意¶
逹士俱存塞馬心日赤報衙容晏枕夜闌留宴縱清斟¶
鳯池何必全勝此薄暮歸休客萬簪¶
　　王史館園¶
鳴泉傍舍水翻車修竹連雲曲逕斜謝傅東山非獨往¶
酇侯避地此傳家丹椒紅桂隨時實緑芰緋&KR0340;觸處花¶
<pb:KR4d0045_WYG_013-12b>¶
到客可能忘外事斷年相與玩芳華¶
　　過柏林院僧吉長老有古殿呉道子晝維摩居士¶
　　又有斷碑是寳厯年中記義岑襌師住院事¶
靈光嵗久獨巋然峴首遺碑亦未遷㑹向三生記前佛¶
暫從方丈識諸天篆香徐刻黄金印梵宇時開貝葉篇¶
門外霜風正搖落庭前翠柏自安襌¶
　　館宿有懷平甫¶
銅壺上水掖門扄岑寂回廊起獨行日下屋山三面赤¶
<pb:KR4d0045_WYG_013-13a>¶
月臨天井四方明校經燈火初無禁汗簡文書不計程¶
坐憶故人清夜語淡雲飛去隔層城¶
　　曲阜宣聖廟夫子手植檜二首¶
秀色拏空四十圍問年今已倍千斯移根信假杓闗力¶
息䕃寧無煖席時文字魯㳟經改觀履綦鐘意想攀枝¶
季孫亦自譽佳樹漫負甘棠蔽芾詩¶
伐樹商丘去被圍似於庭檜特勤斯禹腰堯顙應遺魄¶
柏葉松身異曩時㳟梓二三千學士愛棠四十六孫枝¶
<pb:KR4d0045_WYG_013-13b>¶
(原註孔氏今/為四十六世)攝衣下馬低回久更就清風一誦詩¶
　　城濠泛舟同畢長官¶
緑水環城十二里茅茨帯郭百餘家侵雲柳影不見日¶
過雨荷香全勝花幽事圍棊翻局勢清歡煮雪試茶芽¶
眼前景物自蕭散何必青溪向若邪¶
　　次韻酬姚都官時㑹堂見寄¶
百里崐岡半草萊畫梁危棟一朝開清川去水縈回渚¶
喬木濃隂映緑苔子獻人琴俱不幸武侯營壘信竒才¶
<pb:KR4d0045_WYG_013-14a>¶
斷鴻牢落情愁絶聞笛那堪賦七哀¶
　　遊船¶
太液滄波北下流依然清淺可勝舟浴鳬鳴鶴輝輝日¶
折葦衰荷澹澹秋勝境陳前終不厭機心去盡了無愁¶
宋生善賦登臨興華髪相從免獨遊¶
　　和晁金部感秋¶
秋來無悶亦無悲世味年華老徧知黄葉暮蟬擕杖處¶
斷霞鳴鴈倚樓時淮陽汲守容多病水部何郎最解詩¶
<pb:KR4d0045_WYG_013-14b>¶
咫尺音書那度嵗春風已復柳垂絲¶
　　雙檜¶
雙檜森森高出簷憶昨卜鄰逢吉占清風似主我為客¶
冠蓋相向何凝嚴愛棠不能如召伯種柳自覺勝陶潛¶
春暉漸永羣芳麗翠影㸔花一寸添¶
　　題王金吾園亭¶
烏衣里巷接城隅東第名園冠上都家事從前貴公子¶
宦游當世執金吾舊蹊桃李春相續滿地芝蘭德不孤¶
<pb:KR4d0045_WYG_013-15a>¶
故有鼎彞傳盛烈况聞圖史自為娯¶
　　負暄¶
聞道帝師仍負暄遙知愛景滿維垣鷹揚肯顧踆烏逝¶
龍衮尤憐夸父奔赤舄正宜隨歩武白駒那敢離庭軒¶
野人皆欲獻天子他日期公助一言¶
　　陳通議園亭¶
聚星休沐事依然社臘安車不計年五福何妨兼第宅¶
一壺元自有神仙種來珍木如人立移取名花奪地偏¶
<pb:KR4d0045_WYG_013-15b>¶
聞道都城曾問卜始知機石不虚傳¶
　　杜介供奉園亭¶
側逕羣芳經荷鋤小窓明日喜觀書下床便得山居樂¶
深巷仍多長者車省事即知長脱灑養生元不待贏餘¶
客來一醉聊相向莫問經年甔石儲¶
　　酬黄安期推官見寄¶
郴江清澈照毫毛吹笛平陽舍有蒿鄉信不嫌無過鴈¶
宦遊正復長兒曹青楓雨後如人立南極秋來出地高¶
<pb:KR4d0045_WYG_013-16a>¶
齊難楚稱何日就釣竿元自欲連鼇¶
　　酬黄推官¶
既將魚目换驪珠富潤囊箱足賈餘顧我能知天下馬¶
呼兒藏作篋中書老羞流輩為千諾狂守初心付兩如¶
相助飛鳴竟何力秪宜空手講𤣥虛¶
　　予所居本章丞相舊第他日友人楊彥文為余道¶
　　丞相時事因作一篇予楊丞相以郎官始卜此宅¶
　　不出都門二十餘年遂至台衮故末句及之¶
<pb:KR4d0045_WYG_013-16b>¶
酇侯常以儉為師僻地依然草滿蹊却指舊池曾浴鳯¶
更攀喬樹憶棲雞清泉惡石皆吾有樽酒囊書得自擕¶
誰道為郎多白首已㸔霖雨出蟠泥¶
　　與成太愽九同年㑹飲成四韻(原註博士成黼李/之純崔度秘書丞)¶
　　(戴莊著作佐郎張于光禄寺丞高士綸觀察/推官侯利建司理王該高陵主簿張公岳)¶
江海分龍不計年異方傾蓋意歡然壯夫白首驚相問¶
濁水清塵黙自憐萬事過前都是夢一杯相屬獨非天¶
得朋正復同心士賦詠能忘垂隴篇¶
<pb:KR4d0045_WYG_013-17a>¶
　　游玉仙觀寄王四十¶
紫府仙真氷雪顔丹梯岑寂試來攀翠鬟濯玉交團扇¶
濃霧噴香闇博山不信異人能到此正憐春意已歸還¶
吹笙化舄知君事猶恨來遊先後間¶
　　京北流人¶
嗟爾流人亦可悲白頭老叟抱中兒不羞逺作投荒客¶
自恨生遲外戸時魚失江湖相煦沬鳥囚籠檻苦啼饑¶
鄉原日日生荆棘説似旁人猶涕垂¶
<pb:KR4d0045_WYG_013-17b>¶
　　觀灌園偶書¶
一叟汲泉搖轆轤老妻分水亦擕鋤青青宿草知春入¶
浥浥蒼苔過雨初勞力不應&KR0339;強勉養生何必待贏餘¶
白頭當作於陵子身敎兒孫種樹書¶
　　和宋次道三館曬書¶
天禄圖書一嵗開五雲遲日近蓬萊後生得見靈蘭䇿¶
貴客都傾内外臺不似羽陵殘蠧簡正如金谷聚英材¶
論詩老去無情思况是陽春未易陪¶
<pb:KR4d0045_WYG_013-18a>¶
　　送張器判官¶
平呉舊族仕中朝湯樂徐馮已寂寥吾子白頭趨幕府¶
同年黄綬亦雲霄着鞭跨馬湏争道奮臂呼盧更叱梟¶
顔駟馮唐俱晩遇不妨青紫老埀腰¶
　　次韻和張舍人北使歸¶
飲氷重見古人心絶幕仍當暮雪深朝出穹廬隨拜日¶
夜鳴刁斗候横參胡兒射鴈爭娯客羌女聽笳却走林¶
聞説敵情親博望一言珍重萬黄金¶
<pb:KR4d0045_WYG_013-18b>¶
　　兩府新第(原註張横侍郎先作用開字/韻戲次之是時缺昭文不除)¶
聖世諸公起草萊君恩東第一時開排門畫㦸交行馬¶
轉肘沙堤接上臺衞國名亭緣伐叛平津虛館為翹材¶
猶分長史待天下衰老詎能忘儻來¶
　　乙巳早春再遊玉仙觀贈陳道士¶
十里平郊不值人解鞍依約記前春問年已復驚身老¶
遇境猶能發興新泉漲池氷舒鴈爪霜團庭檜疊龍鱗¶
種桃道士長無恙自愧劉郎病滯身¶
<pb:KR4d0045_WYG_013-19a>¶
　　新廣柏悅堂後軒作七言¶
南榮曝日足娯客北牖來風亦在予聊以維摩開丈室¶
便知陶令愛吾廬神龜大蔡昻頭際澤雉名翬矯翼初¶
戲問庭前雙古柏閲人無算我誰如¶
　　立春謝賜幡勝口號呈子瞻冲元内翰子開器資¶
　　舍人¶
立春幡勝紫宸朝正以金璫插右貂便覺陽和生暖律¶
俱承慶澤下層霄竒零雪片依樓角容易風威轉栁條¶
<pb:KR4d0045_WYG_013-19b>¶
七十無能不歸去强將衰白向顔韶¶
　　和前韻¶
雪寒常怯月邊朝乍起東風拂敝貂銀勝綵幡分節物¶
宿雲晨霧凝璇霄君為特逹千金璧我是衰遲百尺條¶
叩缶烏烏聊快耳寧知報響得咸韶¶
　　王正仲林子中聨舟西上過睢陽寄書率爾成詩¶
　　為報¶
大帆如翼畫江來鼙鼓聲乾虺虺雷洛水登仙惟李郭¶
<pb:KR4d0045_WYG_013-20a>¶
兔園延客得鄒枚寄書上有加飱飯傾蓋何時數舉杯¶
想到石渠尋舊境秋花著子遍庭槐¶
　　呂舍人北使¶
漢德舟車萬里通赤心持節復平戎空同氣色連窮髪¶
當户君臣聚引弓馬酒禦寒朝伴凍貂裘衝雪晝禁風¶
清蒲固有安邊畫可待甘陳傅鄭功¶
　　仲馮北使¶
極北空同戴斗星越疆猶有短長亭漢朝正朔原無外¶
<pb:KR4d0045_WYG_013-20b>¶
邊地山河不見經雪擁旃裘綿欲拆氷生湩酪酒初醒¶
我家四世俱持節送爾皇華却涕零¶
　　王仲至使北¶
朔雪如沙萬里程幽隂戴斗正嚴凝終軍何必功横草¶
沈尹無煩夕飲冰茗粥邇來誇湩酪氈裘仍自愧綿繒¶
嵗寒拜日穹廬外想見東南瑞氣昇¶
　　早春郊外¶
滿城塵土無窮極出郭風煙頓掃除春淺暗泉流脈脈¶
<pb:KR4d0045_WYG_013-21a>¶
日長歸鴈影踈踈强將拙計仍謀野等復勞生愧荷鋤¶
安得面山臨水地種花移竹一茅廬¶
　　贈楊次公秘丞¶
莫將陽九歸時數自為乾封致吉祥必若中興待雲漢¶
枉敎流議及桑羊相望冠蓋交馳傳躬作犧牲屬奉常¶
膚寸崇朝㸔變化吾農從此萬斯箱¶
　　酬潘及雨同年秘丞¶
困學那知三代英定交良愧十年兄斷鴻陳迹悲朝露¶
<pb:KR4d0045_WYG_013-21b>¶
喬木孤飛念友生樽酒相逢開口笑風波逺别使人驚¶
海邊春色青青栁淚落陽關最後聲¶
　¶
　¶
　¶
　¶
　¶
　彭城集巻十三¶
